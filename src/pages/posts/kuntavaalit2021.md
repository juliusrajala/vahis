---
title: Olen ehdolla jatkokaudelle Turun kaupunginvaltuustoon
draft: false
layout: index.html
topics: ehdolla
dateString: '7.1.2021'
---

Tammikuussa 2017 lomaillessani päätin, että tavoittelen paikkaa Turun kaupunginvaltuustossa huhtikuun vaaleissa. Tuo tuntui hyvältä jatkumolta vuosia jatkuneeseen vaikuttamistyöhön. Starttasin heti Turun kaupunkikehitykseen ja kaupungin päätöksentekoon syventymisen. Halusin tietää, mihin olen ryhtymässä tai pyrkimässä. Halusin olla pätevä ehdokas.
Ilokseni pääsin tuolla panostuksella ja perehtymisellä valtuustoon. Neljä vuotta ovat olleet ää-ret-tö-män opettavaisia ja antoisia. Päätöksiä tehdään ja kaupunki kehittyy, mutta työ jatkuu. Haluan, että omakin työ jatkuu kaupungin päätöksenteossa. Olen ehdolla ja haluan käyttää osaamistani turkulaisten paremman huomisen puolesta. Intoa ja halua on - ne eivät tunnu hyytyvän.
Mikäli haluat jeesata (enemmän tai vähemmän - tsemppiviestitkin jo auttavat!), ota yhteyttä! Vaalipäivä on sunnuntai 18.4.2021!
