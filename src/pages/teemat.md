---
title: Matti Vähä-Heikkilä - Vaaliteemat
draft: false
layout: page.html
---

# Teemat

Kuntavaalit käydään huhtikuussa 2021 ja haluan jatkokaudelle kaupunginvaltuutettuna.

### Turkuun enemmän kaupunkia

Haluan tehdä Turusta enemmän kaupungin. Tulevaisuuden Turkuun kuuluu tietenkin fiksumpi rakentaminen, toimiva liikenne ja panostaminen ainutlaatuiseen tiede-, teknologia- ja korkeakouluyhteisöön. Koko kaupunkia voitaisiin kehittää tältä pohjalta ja varmistaa, että tänne on hyvä tulla opiskelemaan ja vakiintua opiskelujen jälkeen.

### Turku on opiskelija- ja korkeakoulukaupunki

Turku näyttäytyy minulle ensisijaisesti opiskelijakaupunkina, kun sellaisena se on minuun tehnyt lähtemättömän vaikutuksen. Ihastuin Turkuun ja turkulaisiin - niin tänne muualta muuttaviin kuin paljasjalkaisiin. Opiskelijat ja korkeakouluyhteisö on valloittava. Tuo yhteisö voisi valloittaa vähän lisääkin Turkua, eikö? Olin itse ensin opiskelija ja sittemmin Turun yliopiston työntekijä noin 5 vuotta. Tällä on pysyvä paikka sydämessäni ja päätöksenteossani. Vain koulutukseen, tieteeseen ja teknologiaan panostamalla kaupunki menestyy.

### Turusta viihtyisä ja eri kulkumuodot huomioiva

Kaupungissa pitää viihtyä, vaikka kaupunkia rakennettaisiin tiiviimmäksi ja enemmän kaupunkimaiseksi. Lähiluonto ja viihtyisä, vihreämpi kaupunkikuva tulee olla läsnä joka puolella. Turussa pitää päästä paikasta toiseen kaikilla kulkumuodoilla. Ei saa unohtaa jalankulkijoita, pyöräilijöitä ja kehittyvää joukkoliikennettä. Vaikka kattava pyörätieverkko Turussa vaatii vielä paljon kehitystä ja kävelykeskustakin voisi laajentua, on samalla muistettava, että osa kaupunkilaisista ei pärjää ilman omaa autoa ja heillekin täytyy kulkeminen olla mahdollisimman sujuvaa.

### Turkuun helposti

On selvää, että tunnin junan edistämiseen laitetaan kaikki sen vaatimat panokset. Olen yhdistänyt Helsinki-keskeiset työt kahden vuoden ajan, mutta useimmille kahden tunnin yhdensuuntainen junamatka ei ole mielekäs vaihtoehto. Yhä useampi voisi asua kauniissa Turussa ja työskennellä pk-seudulla nopeamman junan ansiosta. Toki etätyöt mahdollistavat tätä jo koko ajan enemmän.

### Turussa data hyötykäyttöön

Haluan kaupunkikehityksessä ja sen päätöksenteossa hyödynnettävän tietoa ja dataa entistä enemmän. Monia asioita voidaan mitata ja täten laskea optimaalisin lopputulos. Turussa on jo nyt ilahduttavia alkeita tässä, mutta ehdottomasti enemmän tarvitaan. Minä ehdokkaana ja kaupunginvaltuutettuna kulkisin vielä enemmän tähän suuntaan.

### Turun talous kuntoon

Turun talous on toistuvasti uutisissa. Eikä valitettavasti hyvässä sävyssä. Kaupungin talous on saatava kestävälle pohjalle, kun jatkuva velkaantuminen on toistunut vuodesta toiseen. Kaupunkikehityksen kautta ei ole saatavissa pikavoittoja, mutta pitkällä aikavälillä tilanne on saatava kuriin. Investointeja tarvitaan ja niitä pitääkin tehdä lainarahalla, mutta velkaa ei tule ottaa juokseviin kuluihin.


### Tehdään Turusta kiva paikka asua ja olla. Neljä vuotta työtä kaupunginvaltuutettuna on jo antanut ja opettanut paljon, mutta jatkossa olen entistä valmiimpi ja osaavampi tähän työhön. Väsymätön ja pitkäjänteinen työ jatkukoon, siihen olen valmis.

